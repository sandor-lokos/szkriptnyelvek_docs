A Python 3 egy szkriptnyelv, így alapesetben nem fordítóra, hanem interpreterre van szükségünk a kódunk futtatásához. Ha a feladat megkívánja, 
akkor természetesen le is fordíthatjuk a kódot. Mi ezzel nem foglalkozunk a kurzuson. A félév során az alapoktól indulva, mint a változók deklarálása 
és típusaik kérdése, jutunk el a bonyolultabb adatstruktúrákig, osztályokig, dataframe-ekig, stb. A nyelv elemei sok esetben nagyon hasonlítanak 
a már ismert és/vagy tanult nyelvekhez, de a szintaktikában és filozófiában van különbség. Jó példa erre a gyenge típusossás, vagy az egyszerű és 
intuitív operátor- és függvény használat. Mindezek együttesen teszik a Python nyelvet nagyszerű kezdő nyelvvé. A Windows és MacOS felhasználok 
egyaránt le tudják tölteni az interpretert és fejlesztői környezetet. Ezt a csatolt pptx anyagban látható módon lehet megtenni. A kurzus során 
fejlesztői környezetnek a PyCharm Community Edition-jét fogom használni. Akinek van bevált fejlesztői környezete, használhatja nyugodtan azt. 
A példakódok természetesen függetlenek lesznek a fejlesztői környezettől.

Források a fejezethez:
- [Python története](https://en.wikipedia.org/wiki/History_of_Python)
- [Python története és filozófiája](https://www.python-course.eu/python3_history_and_philosophy.php)
- [Python segédlet (HU)](http://nyelvek.inf.elte.hu/leirasok/Python/index.php)
- [Python hivatalos oldala](https://www.python.org)
- [Mosh's full course](https://www.youtube.com/watch?v=_uQrJ0TkZlc)
- [Python kurzus (HU)](https://sulipy.hu/)
- [Compilation of Python code](https://askubuntu.com/questions/324871/how-to-compile-a-python-file)
